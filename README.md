# Covid19 Notification App Design

Hallo en welkom! Onze intentie is om het ontwikkelen en ontwerpen van de Nederlandse COVID19 notificatie app zo open en transparant te doen. Op deze pagina helpen we met uitleggen hoe jij kunt bijdragen, en houden we een actuele inventarisatie bij van alle documenten, design files, en andere informatie die van belang is om meet te kunnen kijken een feedback te geven.

**Neem de tijd om de onderstaande documenten te lezen en te overwegen alvorens in design files en slack kanalen te springen, of hier tickets en comments achter te laten. Er zijn een hoop genuanceerde overwegingen gemaakt om te komen waar we nu zijn.**

Mocht je een issue zien, of een idee hebben. Dan is het alvorens je hier direct een issue aan maakt goed om ook even te kijken of daar wellicht al over gesproken wordt in ons Slack kanaal.

## Overzicht
* [Programma van Eisen](https://www.rijksoverheid.nl/onderwerpen/coronavirus-app/documenten/publicaties/2020/05/19/programma-van-eisen)
* [Product Definitie](https://github.com/minvws/nl-covid19-notification-app-design/blob/master/product-definitie.md)
* [Design Principes](https://github.com/minvws/nl-covid19-notification-app-design/blob/master/design-principes.md)
* [Job Stories](https://github.com/minvws/nl-covid19-notification-app-design/blob/master/job-stories.md)
* [Gebruikersonderzoek](https://github.com/minvws/nl-covid19-notification-app-design/blob/master/gebruikersonderzoek.md)
* Designs
  * [Laatste Versie 0.4](https://www.figma.com/file/EJ4aJwKnemkxysCZ6aAzFv/Covid-19-notificatie-app-(Read-only)) — Week 22
  * Versie 0.3 — Week 21
  * Versie 0.2 — Week 20
  * [Versie 0.1](https://www.figma.com/file/wmShfQYISsfW9rle8plc5n/Contact-tracing---Public?node-id=1%3A18851) — [This Is What a Contact Tracing App Could Look Like](https://onezero.medium.com/openui-a6b9c3d741de)
* [Code for NL, Slack Comunity, #minvws-design kanaal](https://doemee.codefor.nl/)

## Hoe kun je bijdragen?

### Kijk mee met de laatste designs, en houd ons scherp
In deze Figma delen we de laatste stabiele versie van onze ontwerpen. We maken per onderdeel van de app duidelijk waar we nog aandacht aan moeten besteden, en wat al gedaan is.

Draag bij door vragen te stellen en comments te plaatsen. Al je suggesties zijn welkom. En we doen onze uiterste best om alles te lezen, de goede suggesties mee te nemen en vragen te beantwoorden.

#### Bekijk vooral de laatste versie
Die vind je in het overzicht met Pages in de linkernavigatie. De page met het hoogste nummer is de huidige stabiele versie. Per versie is een changelog beschikbaar die laat zien wat we hebben aangepast sinds de vorige release.

#### Oude versies blijven behouden
In de oude gedeelde versies blijven alle daar geplaatste comments en antwoorden beschikbaar.

### Praat en denk mee op ons Slack kanaal
Vragen of reacties via de Slack community van CodeForNL (#minvws-design kanaal). Meld je aan via https://doemee.codefor.nl/ Vanuit het vaste design team zullen er mensen mee kijken, en waar mogelijk ook mee praten.

#### Draag bij aan onze publieke challenges
Soms weten wij het ook even niet, en vragen we een nog actievere bijdrage. We vertalen de ontwerp uitdagingen waar we dan voor staan naar challenges, waaraan jij in een publiek toegankelijke Figma file kan bijdragen. Ieder in z’n eigen page.

---

## Licentie

De intellectuele eigendomsrechten op (een deel van) dit werk rusten bij de Staat der Nederlanden. De Staat behoudt zich het recht op dit (deel van het) werk voor.

De Staat zal de ontwerpen en documentatie waar jij een bijdrage aan levert mogelijk gaan gebruiken en openbaar maken. Door het leveren van een bijdrage draag je het intellectueel eigendom en copyright over op de Staat en stem je ermee in dat mogelijk ook jouw bijdrage door de Staat der Nederlanden gebruikt en openbaar zal worden gemaakt.


